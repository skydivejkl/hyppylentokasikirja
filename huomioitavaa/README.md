# Huomioitavaa

Tämä ohje ei korvaa lentokäsikirjaa!
Ohje täsmentää vain nousu- ja alastulomenetelmiä! Muut ohjeet ja käytettävät nopeudet ovat ennallaan!
HUOMIOI MYÖS
-	Käytä tarkastuslistoja, opettele hätätilannetoimenpiteet ulkoa.
-	Ei nopeita tehonmuutoksia. Rauhallinen tehovivun käyttö on kaiken A ja O.
-	Negatiivisen G:n lentotilat ovat KIELLETTYJÄ
-	Seuraa myös ECU:n merkkivaloja.
-	Jos ylität jonkun raja-arvon (CHT / TIT / ÖLJY / RPM) kerro siitä.
NOUSU
-	Aina sileänä
-	Kidukset täysin auki (talvella voi olla tarpeen osittain kiinni)
-	Kierrokset 2200 r/min, TARKKAILE!
-	Ahtopaine 80 tuumaa (lentoonlähdössä täysi teho, rauhallisesti lisäten)
-	Nopeus 85 solmua, 3000 metrissä 72 solmua. SEURAA LÄMPÖJÄ!
-	Lisää vaakanopeutta ja pienennä tehoa, jos lämmöt eivät pysy sallituissa rajoissa.
-	Ahtopaine tippuu korkeuden lisääntyessä, pyri pitämään niin pitkään kuin mahdollista 80 tuumassa, jonka jälkeen laita kaasu täysin auki -asentoon.
KORKEUDEN PUDOTUS
-	Aloita jo linjalla tehon vähennys rauhallisesti, tarkkaile lämpöjä!
-	Kidukset KIINNI (voidaan laittaa jo linjalla, jos viimeiset hyppääjät ovat lähdössä)
-	Sulje ovi ja varmista, että ovi on alalukossa.
-	Seuraa CHT:n ja TIT:n lämpöjä
-	Minimi ahtopaine 45 tuumaa, TARKKAILE!
-	Kierrokset 2200 r/min, TARKKAILE!
-	Maksimi alaspäin tulokulma 20 astetta (öljypumpun voitelun takia)
-	Rauhallinen nopeuden lisäys, maksiminopeus 140 solmua
-	CHT:n täytyy pysyä vähintään + 100 asteessa.
-	Käytä suurempaa tehoa tarvittaessa (tulee kysymykseen lähinnä talviaikaan)
-	Älä tee jyrkkiä kallistuksia tai lennä kuula ”poskellaan”
-	Järkevä laskeutumiskuvio säästää aikaa

## MUUTA HUOMIOITAVAA

-	TARKKAILE ILMATILAA!
-	Muista myös lentomeluhaitat; pyri käyttämään korkeuden keräämisiin kentän pohjois- ja  itäpuolta. Jos on kysyttävää tai koet olosi epävarmaksi hyppylentojen osalta, PYYDÄ KERTAUSKOULULENTOA! Moottorin saa rikottua yhden hyppylennon aikana, jos sitä käytetään väärin!

## TALVIKÄYTTÖ

Lämmittimien sijoitus:

* Toinen lämmitin sijoitetaan ohjaamoon, perämiehen jalkatilaan. Katso, ettei se osu mihinkään ja aiheuta palovaaraa!
* Toinen lämmitin on sijoitettu kiinteästi moottoritilaan, tarkasta puhallinilman suuntaus!
* Muista aina laittaa peitto konepellin päälle, kun käytät moottorin lämmitintä!

OH-CHQ on käynnistysvalmiudessa kun yläpuolen sylinterit ovat kädenlämpöiset, lämpötilan voit kokeilla helposti ilmanottoaukoista.

Huom !
Käytä tarpeen mukaan maavirtakäynnistyslähdettä, mikäli on epäilys, että akun varaustila on heikko.

## ÄLÄ YRITÄ KÄYNNISTÄMISTÄ TYHJÄLLÄ AKULLA!


Käynnistyksen voi suorittaa kun hehkun merkkivalo on sammunut. Jos moottori ei käynnisty ensimmäisellä käynnistysyrityksellä, hehkuta uudelleen. Kolmannen käynnistysyrityksen jälkeen on pidettävä 30 minuutin tauko. Startin maksimipyöritysaika yhtäjaksoisesti on 10 sekuntia. Älä käännä PreHeat-katkaisijaa OFF-asentoon ennen koekäyttöä. Hehkutusautomatiikka saattaa pitää jälkihehkua päällä useita minuutteja. Jälkihehkuttamisen pituus riippuu ulkolämpötilasta.

## ÄLÄ RYNTÄYTÄ MOOTTORIA KYLMÄNÄ!

Muista kerosiinin lisäaine talvikäytössä!

Kerosiinin lisäaine täytyy lisätä tankkauksen yhteydessä samalla hetkellä kun polttoaine virtaa säiliöön. Lisäainetta ei siis voi kaataa erikseen tankkauksen jälkeen koska lisäaine ei sekoitu polttoaineeseen muuten kuin virtauksen yhteydessä. Lisäainetta saa lisätä vain tankattavaan määrään suhteutettuna.

Älä lisää kerosiinin lisäainetta tarpeettomasti! Käytä aineen lisäämiseen huuhteluruiskua ja ota huomioon tankattavan kerosiinin litramäärä. Lisäainetta on käytettävä kun ulkoilman lämpötila on alle 0 astetta maanpinnan tasalla.

Kerosiinin lisäainetta ei saa laittaa liikaa, alla olevaa taulukkoa on käytettävä lisättäessä kerosiinin lisäainetta:

* 20 L POLTTOAINETTA = 20 MILLILITRAA LISÄAINETTA
* 30 L POLTTOAINETTA = 30 MILLILITRAA LISÄAINETTA
* 40 L POLTTOAINETTA = 40 MILLILITRAA LISÄAINETTA
* 50 L POLTTOAINETTA = 50 MILLILITRAA LISÄAINETTA

Lisäaineen käytössä on noudatettava suurta varovaisuutta koska pienikin määrä ainetta iholla voi altistaa ärsytykselle.

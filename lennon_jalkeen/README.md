# Lennon jälkeen

## Tankkaus
Tankkaa kone ohjeiden mukaisesti hyppytoimintaan sopivaksi.
## Merkinnät ja ilmoitukset

Lentäjä ilmoittaa tarvittaessa lennonjohdolle tai Tampereen aluelennonjohdolle toiminnan lopettamisesta, jos se tapahtuu aikaisemmin kuin mitä ilmatilaa varattaessa on ilmoitettu. Lennot merkitään matkapäiväkirjaan yhdelle riville merkitsemällä päällikön nimi, lentoonlähtö- ja laskupaikka, toiminnan alkamisaika, toiminnan loppumisaika, yhteenlaskettu lentoaika, laskujen lukumäärä, lennon tarkoitus sekä päällikön nimikirjoitus. KÄYTÄ SELKEÄÄ KÄSIALAA ja varmistu että lasket tunnit oikein.

Siirrä kone lentokonehalliin sille varatulle paikalle. Laita ohjainlukko paikalleen, aseta pyöräkiilat ja sulje kaikki raitisilmaventtiilit. Varmistu myös, että päävirtakytkin on OFF-asennossa ja polttoainetankin valintahana on RIGHT-asennossa. Head setien säilytyspidike on tehovipu, ei raitisilmaventtiili! Tällä säästytään head setin plugin vaurioitumiselta.

Merkitse havaitut viat ja puutteet matkapäiväkirjaan sekä ilmoita niistä edelleen lentokonevastaavalle. Mikäli lentäjä huomaa uloshyppytilanteessa, että jonkun hyppääjän laskuvarjo hankaa tai voimakkaasti koskettaa hyppyovea hänen on siitä välittömästi laskeuduttuaan raportoitava hyppääjille.

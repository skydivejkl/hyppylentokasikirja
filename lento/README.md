# Lento

## Lentokoneen lastaus
Lastauspaikkana käytetään lentokonehallin edessä olevaa rullaustietä. Lentokonetta ei saa kääntää rullaustiellä moottorin ja jarrujen avulla. Lentokoneen lastaus tapahtuu aina siten, että hyppääjät eivät saa lähestyä konetta ennen kuin potkuri on pysähtynyt ja beacon-valo on sammunut. Hyppytoiminnan ollessa vilkasta kone voidaan lastata myös suoraan asematasolla tornin aukioloaikojen ulkopuolella moottorin käydessä tyhjäkäyntiä tai ollessa pysähdyksissä.

## Lentokoneen käynnistäminen

* Ennen käynnistämistä varmista, että koneen ulkopuolinen tarkastus on suoritettu
* Tarkasta, että kaikki sähkölaitteet ovat OFF-asennossa, lämpölaukaisijat sisään painettuina ja kidukset ovat auki
* Käännä polttoainehana BOTH-asentoon ja varmista, että potkurin testausvipu (sininen), varailmanottovipu (musta), sekä turbon ilmansulkuventtiili (punainen) ovat työnnettyinä sisään
* Tarkasta myös ECU:n lämpölaukaisijat ja varmistu että hätätilannemoodivipu (punaraidallinen kahva) on NORMAL-asennossa
* Nosta tehonsäätövipu kohtaan IDLE ja kytke päävirta (BAT ON)
* Samalla kun kytket päävirran, niin seuraa että TIT:n (turbolle menevä ilma) ja CHT:n (sylinterinpään lämpö) punaiset varoitusvalot vilkahtavat
* Käännä käynnistysavain kohtaan RUN ja testaa painamalla ECU:n varoitusvalot
* Käytä tehovipua täysin edessä FULL THROTTLE-asennossa ja vedä takaisin kohtaan IDLE (tätä kohtaa ei saa missään nimessä unohtaa, koska tässä annetaan Eculle arvot tyhjäkäynnistä!). Jos toinen ECU:n varoitusvaloista jää palamaan tämän testin jälkeen, on vika korjattava ennen seuraavaa lentoa
* Kytke PRE HEAT (hehkutus) päälle. Kun merkkivalo on sammunut ja olet varmistanut, että potkurialue on vapaa (myös kivistä), voit käynnistää koneen
* Tarkasta välittömästi käynnistyksen jälkeen öljynpaineen nousu, kytke laturi ALT päälle sekä tarkasta tyhjäkäynti (800 rpm)
* Käynnistyksen pitää tapahtua välittömästi PREHEAT valon sammumisen jälkeen, muutoin jälkihehkutustoiminto ei kytkeydy päälle.

Viimeisenä sisään tuleva hyppääjä, yleensä pokanvanhin, tarkastaa vielä potkurialueen, ilmoittaa että potkuri on vapaa ja odottaa koneen ulkopuolella kunnes moottori on käynnissä. Käynnistä moottori aina tarkastuslistan mukaisessa järjestyksessä! Käytä aina tarkastuslistaa!

Käy läpi hätätilannetarkastuslistat ennen käynnistämistä! Muista riittävä lämmityskäyttö normaalisti 5 min (kylmällä säällä 10 min).

HUOM! ÄLÄ KÄYNNISTÄ TAI RULLAA SORAPINTAISELLA ALUSTALLA!

## Lentoonlähtö
* Suorita koekäyttö aina ennen lentoonlähtöä
* Ennen koekäyttöä tarkasta, että öljyn lämpötila on noussut vihreälle alueelle (65 C)
* Pysäytä kone jarruja vasten ja tarkasta/testaa seuraavat asiat: ovet ja ikkunat kiinni sekä suljettu
* Varmista että ohjaimet liikkuvat vapaasti
* Ota hehkutus (PRE HEAT) pois päältä
* Tarkasta että polttoainehana on asennossa BOTH ja säädä trimmi kohtaan TAKE OFF
* Varmistu että hätätilannemoodivipu on NORMAL-asennossa sekä kidukset ovat auki
* Lisää tehoa sen verran, että kierrokset ovat 1800 rpm
* Kokeile potkurinsäätimen toiminta vetämällä sinistä testausvipua taakse (muista vapauttaa lukitusnappi vivun päästä) 3 kertaa. Älä päästä potkurinsäädintä pudottamaan kierroksia enempää kuin 300 rpm
* Tarkasta moottorinvalvontamittarit ja katso etteivät laturin tai ECU:n varoitusvalot pala. Vähennä kierrokset 1000 - 1500 kierrokseen minuutissa ja rullaa lähtöpaikalle
* Kytke transponder päälle, aseta suuntahyrrä ja kertaa mielessäsi hätätilannetoimenpiteet lentoonlähdössä.

Kun lisäät täyden tehon lentoonlähtöä varten, KÄYTÄ TEHOVIPUA RAUHALLISESTI! Monitoroi lähtökiidon aikana varoitusvaloja, ahtopainemittaria ja kierroksia.

OH-CHQ:llä lennettäessä on lentoonlähdön tapahduttava aina kiitotien päästä riippumatta lennon laadusta tai matkustajien lukumäärästä.

## Varsinainen lento

Noudata aina tarkastuslistan ohjeita, sekä lentokonevastaavan antamia erityisiä ohjeita hyppylentoa varten. Hyppylennolla on suositeltavaa käyttää pelastusvarjoa.

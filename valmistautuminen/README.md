# Valmistautuminen

## Sää
Sää on usein kriittisin tekijä hyppylentotoiminnassa. Huonon sään takia joudutaan joskus perumaan hyppylentoja ennen päivän toiminnan aloittamista, ennen lentoa tai jopa kesken lennon. Lentäjä on vastuussa siitä, että lento suoritetaan sääntöjen mukaan. Hyppymestari/hyppääjät vastaavat siitä että hyppy suoritetaan sääntöjen mukaan. Ilmatilaluokkien VMC-minimejä noudattaen voidaan sääntöjen mukaan nousta pilvikerroksen päälle. Myös pudotustilanteessa on otettava huomioon hyppääjien turvallisuus ja heidän putoamisreittinsä.

Maalialueen tai uloshyppypaikan on hyppyhetkellä oltava näkyvissä, ellei ilmatila ole valvottu ja käytössä ole GPS-laitetta uloshyppypaikan määrittämiseksi. Hyppylennoilla on noudatettava ilmailumääräyksissä ja lentosäännöissä määriteltyjä sääminimejä. Tuulen nopeus rajoittaa hyppytoimintaa. Laskuvarjohyppääjällä, jolla on C tai D kelpoisuus. raja on 11 m/s (22 kts). Oppilashyppääjillä raja on 8 m/s (16 kts).

## Koneen tarkastus
Koneen tarkastus suoritetaan lentokäsikirjan ohjeiden mukaan. Tarkastuksessa on kiinnitettävä erityistä huomiota hyppytoiminnassa kovaan kulutukseen joutuviin osiin. Tällaisia paikkoja ovat mm. oikeanpuoleinen laskuteline, oikea siipituki (streeva), hyppyovi, tuulenohjain, sisustus, päätelineen renkaat ja jarrut. Havaituista vioista on välittömästi ilmoitettava lentokonevastaavalle.

### Asiakirjat
Asiakirjojen tarkastuksessa on huomioitava seuraavat asiat:

1.	Lentokelpoisuustodistus on oltava voimassa
2.	Katsastuspöytäkirja, merkinnät
3.	Punnitustodistus, tyhjäpaino
4.	Matkapäiväkirja, ei vikamerkintöjä. kts Siirretyt viat! Tarkasta myös paljonko seuraavaan huoltoon on aikaa.
5.	Rekisteröimistodistus
6.	Radiolupa
7.	Vakuutustodistus on oltava voimassa
8.	Tarkasta että tarkastuslistat (Checklists) ovat koneessa.

Ilmoita epäkohdista välittömästi lentokonevastaavalle.

### Koneen ulkopuolinen tarkastus
Koneen ulkopuolinen tarkastus suoritetaan lentokäsikirjan ohjeiden mukaan. Havaitut, pienetkin viat, vauriot ja toimintahäiriöt, joilla saattaa olla merkitystä ilma-aluksen lentokelpoisuuteen, tai muut erityishavainnot tulee aina merkitä ilma-aluksen matkapäiväkirjaan ja ilmoittaa lentokonevastaavalle.

## Tankkaus

### Polttoaine
OH-CHQ:n kulutus hyppylentotoiminnassa on noin 40 litraa tunnissa. Sopivaan kuormaukseen päästään, kun tankeissa pidetään polttoainetta n. 40 - 80 litraa eli noin 1/6 – 1/3 tankin tilavuudesta. Mittatikulla mitattaessa  viivaa/tankki, jolla lentää kaksi hyppylentoa.

### Tarkasta polttoaineen määrä mittatikulla

Lennettäessä suhteellisen pienillä polttoainemäärillä, kuten hyppylennoilla usein lennetään, saattaa polttoaineen pääsy ruiskupumpulle estyä pienissäkin luisutilanteissa. Ilmailumääräysten mukainen minimireservi hyppytoiminnassa on 15 minuuttia. OH-CHQ:n polttoainemittarit voivat olla lennon aikana epäluotettavat joissain lentotiloissa. Muista ottaa vesinäyte ennen päivän ensimmäistä lentoa sekä jokaisen tankkauksen jälkeen koneen omista tankeista (katso ohje). Talvisin on käytettävä polttoaineen jäätymisenestoainetta. Aine lisätään tankkauksen aikana injektioruiskulla tankattavaan säiliöön. Aine (AD41) on vaarallista käsitellä paljain käsin. Vältä ihokosketusta.

HUOLEHDI TANKKAUSPAIKKA TANKKAUKSEN JÄLKEEN SIISTIKSI, SUOJAA SÄILIÖ JA TANKKAUSVÄLINEET!

## Öljy
Öljyn kulutusta tulee seurata aamutarkastuksen lisäksi jokaisen tankkauksen yhteydessä. Öljyn määrän on pysyttävä välillä 5,7– 6,5 litraa. Määrä suositellaan pidettäväksi noin 6 litran tasalla. Ennen öljyn tarkastusta hyppylentojen välillä anna öljyn valua ensin öljypohjaan vähintään 15 minuutin ajan. Älä lisää öljyä tarpeettomasti! Öljyn lisäämisestä tehdään merkintä koneen lentopäiväkirjaan. Koneessa käytetään Aeroshell Diesel 10 W 40 öljyä. Öljyn lisäämisessä on käytettävä suppiloa. Pidä suppilo aina puhtaana ja käytön välillä suojapussissa.

## Lentokoneen versio

OH-CHQ pidetään yleensä hyppyversiossa. Jos koneella harjoitetaan muuta lentotoimintaa, on kone lennon jälkeen varustettava hyppylentokuntoon.

OH-CHQ:n hyppyversion varustukseen kuuluu:
- ohjaajan istuin
- hyppyovi
- pakkolaukaisuteline koneen keskilattiassa
- puukko hyppääjän irrotusta varten (hätätilanteessa)
- astinlauta oikean pyörän päällä

Toinen ohjain, perämiehen istuin, takapenkki ja etu- ja takavyöt, lukuun ottamatta lentäjän vyötä, on otettava pois hyppylentotoiminnan ajaksi.
## Kuormaus

### Polttoaine
Ylimääräinen polttoaine on turhaa painoa koneessa, joten turhan polttoaineen kuljettamista on vältettävä. OH-CHQ:n tankeissa pidetään polttoainetta aina 60 - 100 litraa. Konetta on tankattava usein ja riittävän pieniä määriä. Suositeltava tankkausväli on kaksi hyppylentoa.

Kerralla tulisi tankata noin 30 - 50 litraa eli 15 - 25 litraa per tankki. Tankkauksista tehdään merkintä koneen lentopäiväkirjaan tai erikseen määrättyyn seurantavihkoon.
Mittatikun määrät ovat seuraavat:

* 1 cm =  litraa
* 2 cm =  litraa
* 3 cm =  litraa
* 4 cm =  litraa
* 5 cm =  litraa

Huom! Kerosiinin ominaispaino on noin 0,8 kiloa/litra!

### Hyppääjät

Polttoaineen ja perusmassan lisäksi muun kuljetettavan massan muodostavat lentäjä ja hyppääjät. Hyppyversiossa lentäjälle, polttoaineelle ja hyppääjille on käytettävissä 507 kg.

OH-CHQ hyppyversio

* Max massa (MTOW): 1338 kg
* Perusmassa: 831 kg (sis. käyttämättä jäävän kerosiinin)
* Käytettävissä: 507 kg

Perusmassa on punnittu hyppyvarustuksessa. Katso kuitenkin viimeisin punnitustodistus, siitä näet onko perusmassa kasvanut tai pienentynyt. Tarkkaile painopistettä!

## Lennon suunnittelu

Lennonjohtoon tehdään ilmoitus toiminnan alkamisesta. Toimittaessa tornin aukioloaikojen ulkopuolella ja lennon suuntautuessa valvottuun ilmatilaan täytyy aluelennonjohdosta joko varata ilmatilaa laskuvarjohyppytoimintaa varten tai tehdä lentosuunnitelma joka lennolle erikseen. Koneen varustus on VOF / A.
Ennen jokaista lentoa pokanvanhin tuo lentäjälle pokalistan josta selviää:
-	pudotuskorkeudet ja hyppääjien määrä ko. korkeudelta
-	linjojen määrä kultakin korkeudelta
-	mahdollinen streamerin pudotus

Lisäksi lentäjä ja pokanvanhin käyvät suullisesti läpi suunnitelman, josta selviää:
-	linjan suunta, joka käydään tarvittaessa läpi kartalla
-	mahdolliset korkeat avaukset ml. tandemhypyt
-	poikkeukset uloshyppypaikassa

Lentäjä ilmoittaa lennonjohdolle myös hyppysuunnitelman normaalin lentosuunnitelman lisäksi.
